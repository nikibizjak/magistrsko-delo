Da je upravljanje s pomnilnikom v funkcijskih programskih jezikih še vedno aktualno področje raziskovanja, priča mnogo eksperimentalnih jezikov, razvitih v zadnjih nekaj letih. V tem poglavju bomo na kratko predstavili nekaj funkcijskih jezikov, ki za upravljanje s pomnilnikom uporabljajo manj konvencionalne pristope, nato pa se bomo podrobneje posvetili sistemom tipov in na kratko predstavili \textit{neučakan} programski jezik Granule, ki za upravljanje s pomnilnikom že uporablja princip lastništva in izposoje na podlagi tistega iz Rusta.

Ena izmed alternativ STG stroja za izvajanje jezikov z nestrogo semantiko je  prevajalnik GRIN~\cite{boquist1997grin} (angl. graph reduction intermediate notation), ki podobno kot STG stroj definira majhen funkcijski programski jezik, ki ga zna izvajati s pomočjo redukcije grafa. Napisane ima sprednje dele za Haskell, Idris in Agdo, ponaša pa se tudi z zmožnostjo optimizacije celotnih programov (angl. whole program optimization)~\cite{podlovics2022modern}. Za upravljanje s pomnilnikom se v trenutni različici uporablja čistilec pomnilnika~\cite{boquist1999code}.

Programski jezik micro-mitten~\cite{corbyn:practical-static-memory-management} je programski jezik, podoben Rustu, ki za upravljanje s pomnilnikom uporablja princip ASAP (angl. As Static As Possible)~\cite{proust2017asap}. Prevajalnik namesto principa lastništva izvede zaporedje analiz pretoka podatkov (angl. data-flow analysis), namen katerih je aproksimirati statično živost spremenljivk na kopici. Pri tem prevajalnik ne postavi dodatnih omejitev za pisanje kode, kot jih poznamo npr. v Rustu, kjer mora programer za pisanje delujoče in učinkovite kode v vsakem trenutku vedeti, katera spremenljivka si objekt lasti in kakšna je njena življenjska doba. Metoda ASAP še ni dovolj raziskana in tako še ni primerna za produkcijske prevajalnike.

Na podlagi principa lastništva in izposoje iz Rusta je nastal len funkcijski programski jezik Blang~\cite{turk2022len}. Interpreter jezika zna pomnilnik za \emph{ovojnice izrazov} in \emph{spremenljivk} med izvajanjem sproščati samodejno, brez uporabe avtomatičnega čistilca pomnilnika. Jezik na podlagi deklaracij tipov (angl. type declarations) v fazi semantične analize izvede analizo premikov in izposoj, pri katerih se za spremenljivke določi življenjska doba in preveri, ali izposojene spremenljivke živijo dlje od vrednosti, ki si jo izposojajo. Težava jezika je v nezmožnosti čiščenja pomnilnika funkcij in delnih aplikacij, implementiran prevajalnik pa ima v določenih primerih težave s puščanjem pomnilnika.